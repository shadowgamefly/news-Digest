{"name": "1649", "parent": "", "content": "Final Fantasy\u00a0XV \u201cSe c\u2019\u00e8 un futuro per i JRPG, passa per Xenoblade Chronicles\u201d. Ero io, nel 2011, dopo aver provato uno dei migliori giochi mai arrivati da uno studio giapponese in un periodo di forte crisi per l\u2019industria nipponica. Square mi aveva preso in parola. La sua IP pi\u00f9 grande avrebbe preso un\u2019altra direzione e Final Fanatsy XV sarebbe diventato un open world con sistema di combattimento action, un gioco pi\u00f9 vicino ai gusti occidentali di quanto non lo fossero i predecessori. Poi il progetto \u00e8 passato per pi\u00f9 mani ed \u00e8 stato rimaneggiato pi\u00f9 volte e, allo stato attuale, \u00e8 difficile dire cosa \u00e8 Final Fantasy XV. Per questo prover\u00f2 a dire cosa non \u00e8. Final Fantasy XV non \u00e8 un gioco scritto bene. Non mi soffermo quasi mai sull\u2019aspetto narrativo dei giochi e, se lo faccio, \u00e8 perch\u00e9 in questo caso \u00e8 particolarmente fastidioso. Non c\u2019\u00e8 evoluzione nei personaggi, non ci sono back stories o appronfondimenti sui personaggi e sui loro rapporti e, in generale, tutto ha un sapore caricaturale. Le situazioni e i momenti in cui si porta avanti la linea narrativa sono imbarazzanti: non c\u2019\u00e8 logica n\u00e9 costruzione per un qualcosa di pi\u00f9 profondo tanto che, nonostante il gioco si prenda molto sul serio, spesso le cutscene si riducono ad una sequenza di cose totalmente random e il tutto scade nel ridicolo. Insomma, se propio dobbiamo ricordare questo Final Fantasy XV per qualcosa, non lo faremo per la fine narrativa. Final Fantasy XV non \u00e8 un gioco dal ritmo stellare. Il mondo \u00e8 bello dal punto di vista estetico ma, a conti fatti, \u00e8 vuoto. Gli scontri con i nemici, i dungeon e i minigiochi sono tutti separati da grosse distese di nulla da percorre a bordo di un auto che non si pu\u00f2 guidare. Quello fatto sul mondo e le ambientazioni \u00e8 un lavoro fatto a met\u00e0: \u00e8 stato curata l\u2019architettura e la resa grafica dei luoghi ma ci si \u00e8 dimenticato di dare loro vita. Quello che rimane \u00e8 una sequenza di cartoline. Troppo poco per me. Final Fantasy XV non sfrutta il potenziale delle sue meccaniche di gioco. Il sistema di combattimento \u00e8 ben disegnato, funziona bene e l\u2019introduzione della proiezione costringe a studiare anche le ambientazioni oltre che le creature nemiche (che, per inciso, sono di due tipi: gruppi di minion impazziti che ci girano intorno e nemici singoli enormi, lenti e potenti). Peccato per i personaggi del nostro party che agiscono in maniera insensata, peccato per le telecamere che fanno tirare bestemmie una dopo l\u2019altra, peccato per la mancata progressione del gioco, peccato per l\u2019elisione totale degli elementi che caratterizzavano la serie: le magie non ci sono pi\u00f9, le evocazioni sia attivano casualmente o quasi, la personalizzazione tramite armi ed equipaggiamento \u00e8 ridotta all\u2019osso. Anche qui, nonostante ci sia del buono, si poteva fare molto di pi\u00f9. Allora cosa rimane di questo Final Fantasy XV? Rimane l\u2019amaro in bocca per quella che \u00e8, a tutti gli effetti, una occasione sprecata. Sarebbe bastato ridurre le dimensioni del mondo per dare l\u2019impressione che fosse pi\u00f9 denso, pi\u00f9 vivo, sarebbe bastato un sistema di quest pi\u00f9 flessibile per avere ritmo. E invece ci ritroviamo con un gioco che non funziona, che non riesce minimamente a scalfire il primato di Xenoblade. In definitiva, Final Fantasy XV non \u00e8 un buon gioco, \u00e8 una grossa delusione. ", "title": "Final Fantasy\u00a0XV", "sentences": [{"3952": "Final Fantasy\u00a0XV"}, {"2c07": "\u201cSe c\u2019\u00e8 un futuro per i JRPG, passa per Xenoblade Chronicles\u201d. Ero io, nel 2011, dopo aver provato uno dei migliori giochi mai arrivati da uno studio giapponese in un periodo di forte crisi per l\u2019industria nipponica."}, {"7963": "Square mi aveva preso in parola. La sua IP pi\u00f9 grande avrebbe preso un\u2019altra direzione e Final Fanatsy XV sarebbe diventato un open world con sistema di combattimento action, un gioco pi\u00f9 vicino ai gusti occidentali di quanto non lo fossero i predecessori."}, {"f321": "Poi il progetto \u00e8 passato per pi\u00f9 mani ed \u00e8 stato rimaneggiato pi\u00f9 volte e, allo stato attuale, \u00e8 difficile dire cosa \u00e8 Final Fantasy XV. Per questo prover\u00f2 a dire cosa non \u00e8."}, {"94fb": "Final Fantasy XV non \u00e8 un gioco scritto bene. Non mi soffermo quasi mai sull\u2019aspetto narrativo dei giochi e, se lo faccio, \u00e8 perch\u00e9 in questo caso \u00e8 particolarmente fastidioso. Non c\u2019\u00e8 evoluzione nei personaggi, non ci sono back stories o appronfondimenti sui personaggi e sui loro rapporti e, in generale, tutto ha un sapore caricaturale. Le situazioni e i momenti in cui si porta avanti la linea narrativa sono imbarazzanti: non c\u2019\u00e8 logica n\u00e9 costruzione per un qualcosa di pi\u00f9 profondo tanto che, nonostante il gioco si prenda molto sul serio, spesso le cutscene si riducono ad una sequenza di cose totalmente random e il tutto scade nel ridicolo. Insomma, se propio dobbiamo ricordare questo Final Fantasy XV per qualcosa, non lo faremo per la fine narrativa."}, {"0d0c": "Final Fantasy XV non \u00e8 un gioco dal ritmo stellare. Il mondo \u00e8 bello dal punto di vista estetico ma, a conti fatti, \u00e8 vuoto. Gli scontri con i nemici, i dungeon e i minigiochi sono tutti separati da grosse distese di nulla da percorre a bordo di un auto che non si pu\u00f2 guidare. Quello fatto sul mondo e le ambientazioni \u00e8 un lavoro fatto a met\u00e0: \u00e8 stato curata l\u2019architettura e la resa grafica dei luoghi ma ci si \u00e8 dimenticato di dare loro vita. Quello che rimane \u00e8 una sequenza di cartoline. Troppo poco per me."}, {"04fc": "Final Fantasy XV non sfrutta il potenziale delle sue meccaniche di gioco. Il sistema di combattimento \u00e8 ben disegnato, funziona bene e l\u2019introduzione della proiezione costringe a studiare anche le ambientazioni oltre che le creature nemiche (che, per inciso, sono di due tipi: gruppi di minion impazziti che ci girano intorno e nemici singoli enormi, lenti e potenti). Peccato per i personaggi del nostro party che agiscono in maniera insensata, peccato per le telecamere che fanno tirare bestemmie una dopo l\u2019altra, peccato per la mancata progressione del gioco, peccato per l\u2019elisione totale degli elementi che caratterizzavano la serie: le magie non ci sono pi\u00f9, le evocazioni sia attivano casualmente o quasi, la personalizzazione tramite armi ed equipaggiamento \u00e8 ridotta all\u2019osso. Anche qui, nonostante ci sia del buono, si poteva fare molto di pi\u00f9."}, {"31b1": "Allora cosa rimane di questo Final Fantasy XV? Rimane l\u2019amaro in bocca per quella che \u00e8, a tutti gli effetti, una occasione sprecata. Sarebbe bastato ridurre le dimensioni del mondo per dare l\u2019impressione che fosse pi\u00f9 denso, pi\u00f9 vivo, sarebbe bastato un sistema di quest pi\u00f9 flessibile per avere ritmo. E invece ci ritroviamo con un gioco che non funziona, che non riesce minimamente a scalfire il primato di Xenoblade."}, {"da48": "In definitiva, Final Fantasy XV non \u00e8 un buon gioco, \u00e8 una grossa delusione."}], "child": "1649_1\t1649_2"}