{"parent": "", "title": "Etkinlik d\u00fczenliyoruz, mobil uygulama yapmal\u0131\u00a0m\u0131y\u0131z?", "author": "Baybars Umur", "sentences": [{"41e2": "Etkinlik d\u00fczenliyoruz, mobil uygulama yapmal\u0131\u00a0m\u0131y\u0131z?"}, {"4c60": "Bir veya bir ka\u00e7 g\u00fcn s\u00fcrecek bir etkinlik d\u00fczenliyorsunuz. Binlerce davetiye g\u00f6nderdiniz, email att\u0131n\u0131z, Facebook\u2019ta etkinlik sayfas\u0131 a\u00e7t\u0131n\u0131z hatta etkinli\u011fe \u00f6zel bir websitesi bile yapt\u0131n\u0131z."}, {"c292": "Ziyaret\u00e7ilerin etkinlik an\u0131nda kullanmas\u0131 i\u00e7in bir mobil uygulaman\u0131z olmal\u0131 m\u0131? Olmal\u0131ysa nas\u0131l olmal\u0131?"}, {"c076": "Bence yan\u0131tlanmas\u0131 gereken ilk soru: mobil site mi yoksa mobil uygulama m\u0131? Buna karar verirken de yan\u0131tlanmas\u0131 gereken sorular; App yaparak hangi sorunlar\u0131 \u00e7\u00f6zece\u011fiz? Ziyaret\u00e7ilerin hayat\u0131n\u0131 kolayla\u015ft\u0131r\u0131yor muyuz? Oturumlar\u0131n ak\u0131\u015f\u0131n\u0131 daha verimli hale getiriyor muyuz? Etkinli\u011fi genel olarak daha sosyal hale getiriyor muyuz?"}, {"c3d7": "Bir \u00f6rnek \u00fczerinden gidelim, May\u0131s ay\u0131nda kat\u0131ld\u0131\u011f\u0131m Adobe Summit\u2019ten bahsetmi\u015ftim. Kay\u0131t an\u0131nda g\u00f6nderilen emailde \u015f\u00f6yle bir b\u00f6l\u00fcm vard\u0131:"}, {"349a": "H\u0131zl\u0131ca indirip kurcalamaya ba\u015flad\u0131m. Etkinlik 2 g\u00fcn s\u00fcrd\u00fc\u011f\u00fc ve kat\u0131labilece\u011fim \u00e7ok say\u0131da oturum oldu\u011fu i\u00e7in \u00f6ncelikle bana \u00f6zel bir takvim olmas\u0131 ho\u015fuma gitti."}, {"b394": "Bu tip bir takvimin en g\u00fczel yan\u0131, hangi saatte hangi etkinli\u011fe kat\u0131laca\u011f\u0131m\u0131 \u00f6nceden organize edip, etkinlik alan\u0131nda bir daha bununla u\u011fra\u015fmak zorunda olmadan networking\u2019e vakit ay\u0131rmak. Bunu sunabilmek i\u00e7in do\u011fal olarak etkinli\u011finizde ayn\u0131 anda farkl\u0131 salonlarda ger\u00e7ekle\u015fen oturumlar olmal\u0131, aksi taktirde buna zaten ihtiya\u00e7 yok. Sabit bir program varsa, onu yay\u0131nlamak ziyaret\u00e7iler i\u00e7in yeterli olacakt\u0131r."}, {"948d": "Benzer \u015fekilde, farkl\u0131 salonlar\u0131n yerlerine ula\u015f\u0131m i\u00e7in bir harita sunmak epey faydal\u0131 olabiliyor."}, {"5fa6": "Bir di\u011fer faydal\u0131 \u00f6zellik, konu\u015fmac\u0131lar\u0131n k\u0131sa bilgilerini i\u00e7eren sayfalar olmas\u0131. Hem oturuma kat\u0131lmadan \u00f6nce, hem de oturum s\u0131ras\u0131nda bu arkada\u015f kimdi? ne i\u015f yap\u0131yordu? diye h\u0131zl\u0131ca bir bakmak i\u00e7in pratik bir \u00e7\u00f6z\u00fcm."}, {"9201": "Q&A oturumlar\u0131 varsa, veya Adobe Summit\u2019te oldu\u011fu gibi her oturumun sonunda bir Q&A varsa, soru cevap ak\u0131\u015f\u0131n\u0131 y\u00f6netmenin en iyi yolu sorular\u0131 konu\u015fma s\u0131ras\u0131nda istiflemeye ba\u015flamak. Bunu uygulama i\u00e7erisinden yaparsan\u0131z izleyiciler aras\u0131nda dola\u015fan mikrofonlar\u0131n yaratt\u0131\u011f\u0131 uzun s\u0131k\u0131c\u0131 sessizlikler ve daha da \u00f6nemlisi zaman kayb\u0131n\u0131 \u00f6nleme imkan\u0131n\u0131z var."}, {"403d": "Uygulamaya zaten bir sosyal profil ile giri\u015f yapabildi\u011finiz i\u00e7in, ister kendi isminizle, ister anonim olarak, sormak istedi\u011finiz sorular\u0131 bulundu\u011funuz oturuma submit edebiliyorsunuz. Oturum sonunda da konu\u015fmac\u0131 t\u00fcm sorular\u0131 g\u00f6r\u00fcp teker teker yan\u0131t vermeye ba\u015fl\u0131yor."}, {"b551": "Peki t\u00fcm bunlar\u0131 yapmak i\u00e7in s\u0131f\u0131rdan bir uygulama yapmaya gerek var m\u0131? Yoksa mobil site yeterli mi? De\u011ferlendirmemiz gereken kriterleri bir daha toparlayal\u0131m:"}, {"8db3": "\u00d6zellikle etkinli\u011fe gelmeden \u00f6nce download ettirmeyi ba\u015faramad\u0131ysan\u0131z, etkinlik alan\u0131nda bunu yapt\u0131rmak pek kolay olmayabiliyor. Herkes kotas\u0131ndan uygulama download etmeye hala s\u0131cak bakm\u0131yor, etkinlik alan\u0131nda da yeterince iyi bir Wi-Fi sunmuyorsan\u0131z \u015fans\u0131n\u0131z\u0131 kaybettiniz."}, {"205e": "Etkinlikte sunmay\u0131 d\u00fc\u015f\u00fcnd\u00fc\u011f\u00fcn\u00fcz \u00f6zellikleri (teknik olarak) mobil site \u00fcst\u00fcnden yapabiliyorsan\u0131z her zaman tercih etmenizi \u00f6neriyorum. Y\u00fcklemesi ve kullan\u0131m\u0131 kolay. Cross-platform d\u00fc\u015f\u00fcnmeniz gerekmiyor. (iOS, Android vb.) \u00dcretimi uygulama yap\u0131m\u0131na g\u00f6re \u00e7ok daha h\u0131zl\u0131."}, {"6cce": "\u00d6te yandan mobil uygulama \u00fcretmeye karar verdiniz, o zaman Amerika\u2019y\u0131 yeniden ke\u015ffetmeden \u00f6nce buralara bakman\u0131zda fayda var:"}, {"4a0e": "https://whova.com"}, {"e2e6": "https://www.sli.do/home"}, {"25f8": "https://www.eventbase.com"}, {"40f9": "http://www.eventmobi.com"}, {"d92e": "http://www.quickmobile.com"}, {"a45a": "vee tabii ki bir Quora cevab\u0131 ekleyece\u011fim:) https://www.quora.com/What-are-the-best-mobile-apps-aimed-at-conferences-and-events"}, {"ef31": "Umar\u0131m faydal\u0131 olur!"}, {"b66e": "Baybars"}, {"9b2a": "Originally published at kosanadam.wordpress.com on September 17, 2016."}], "content": "Etkinlik d\u00fczenliyoruz, mobil uygulama yapmal\u0131\u00a0m\u0131y\u0131z? Bir veya bir ka\u00e7 g\u00fcn s\u00fcrecek bir etkinlik d\u00fczenliyorsunuz. Binlerce davetiye g\u00f6nderdiniz, email att\u0131n\u0131z, Facebook\u2019ta etkinlik sayfas\u0131 a\u00e7t\u0131n\u0131z hatta etkinli\u011fe \u00f6zel bir websitesi bile yapt\u0131n\u0131z. Ziyaret\u00e7ilerin etkinlik an\u0131nda kullanmas\u0131 i\u00e7in bir mobil uygulaman\u0131z olmal\u0131 m\u0131? Olmal\u0131ysa nas\u0131l olmal\u0131? Bence yan\u0131tlanmas\u0131 gereken ilk soru: mobil site mi yoksa mobil uygulama m\u0131? Buna karar verirken de yan\u0131tlanmas\u0131 gereken sorular; App yaparak hangi sorunlar\u0131 \u00e7\u00f6zece\u011fiz? Ziyaret\u00e7ilerin hayat\u0131n\u0131 kolayla\u015ft\u0131r\u0131yor muyuz? Oturumlar\u0131n ak\u0131\u015f\u0131n\u0131 daha verimli hale getiriyor muyuz? Etkinli\u011fi genel olarak daha sosyal hale getiriyor muyuz? Bir \u00f6rnek \u00fczerinden gidelim, May\u0131s ay\u0131nda kat\u0131ld\u0131\u011f\u0131m Adobe Summit\u2019ten bahsetmi\u015ftim. Kay\u0131t an\u0131nda g\u00f6nderilen emailde \u015f\u00f6yle bir b\u00f6l\u00fcm vard\u0131: H\u0131zl\u0131ca indirip kurcalamaya ba\u015flad\u0131m. Etkinlik 2 g\u00fcn s\u00fcrd\u00fc\u011f\u00fc ve kat\u0131labilece\u011fim \u00e7ok say\u0131da oturum oldu\u011fu i\u00e7in \u00f6ncelikle bana \u00f6zel bir takvim olmas\u0131 ho\u015fuma gitti. Bu tip bir takvimin en g\u00fczel yan\u0131, hangi saatte hangi etkinli\u011fe kat\u0131laca\u011f\u0131m\u0131 \u00f6nceden organize edip, etkinlik alan\u0131nda bir daha bununla u\u011fra\u015fmak zorunda olmadan networking\u2019e vakit ay\u0131rmak. Bunu sunabilmek i\u00e7in do\u011fal olarak etkinli\u011finizde ayn\u0131 anda farkl\u0131 salonlarda ger\u00e7ekle\u015fen oturumlar olmal\u0131, aksi taktirde buna zaten ihtiya\u00e7 yok. Sabit bir program varsa, onu yay\u0131nlamak ziyaret\u00e7iler i\u00e7in yeterli olacakt\u0131r. Benzer \u015fekilde, farkl\u0131 salonlar\u0131n yerlerine ula\u015f\u0131m i\u00e7in bir harita sunmak epey faydal\u0131 olabiliyor. Bir di\u011fer faydal\u0131 \u00f6zellik, konu\u015fmac\u0131lar\u0131n k\u0131sa bilgilerini i\u00e7eren sayfalar olmas\u0131. Hem oturuma kat\u0131lmadan \u00f6nce, hem de oturum s\u0131ras\u0131nda bu arkada\u015f kimdi? ne i\u015f yap\u0131yordu? diye h\u0131zl\u0131ca bir bakmak i\u00e7in pratik bir \u00e7\u00f6z\u00fcm. Q&A oturumlar\u0131 varsa, veya Adobe Summit\u2019te oldu\u011fu gibi her oturumun sonunda bir Q&A varsa, soru cevap ak\u0131\u015f\u0131n\u0131 y\u00f6netmenin en iyi yolu sorular\u0131 konu\u015fma s\u0131ras\u0131nda istiflemeye ba\u015flamak. Bunu uygulama i\u00e7erisinden yaparsan\u0131z izleyiciler aras\u0131nda dola\u015fan mikrofonlar\u0131n yaratt\u0131\u011f\u0131 uzun s\u0131k\u0131c\u0131 sessizlikler ve daha da \u00f6nemlisi zaman kayb\u0131n\u0131 \u00f6nleme imkan\u0131n\u0131z var. Uygulamaya zaten bir sosyal profil ile giri\u015f yapabildi\u011finiz i\u00e7in, ister kendi isminizle, ister anonim olarak, sormak istedi\u011finiz sorular\u0131 bulundu\u011funuz oturuma submit edebiliyorsunuz. Oturum sonunda da konu\u015fmac\u0131 t\u00fcm sorular\u0131 g\u00f6r\u00fcp teker teker yan\u0131t vermeye ba\u015fl\u0131yor. Peki t\u00fcm bunlar\u0131 yapmak i\u00e7in s\u0131f\u0131rdan bir uygulama yapmaya gerek var m\u0131? Yoksa mobil site yeterli mi? De\u011ferlendirmemiz gereken kriterleri bir daha toparlayal\u0131m: \u00d6zellikle etkinli\u011fe gelmeden \u00f6nce download ettirmeyi ba\u015faramad\u0131ysan\u0131z, etkinlik alan\u0131nda bunu yapt\u0131rmak pek kolay olmayabiliyor. Herkes kotas\u0131ndan uygulama download etmeye hala s\u0131cak bakm\u0131yor, etkinlik alan\u0131nda da yeterince iyi bir Wi-Fi sunmuyorsan\u0131z \u015fans\u0131n\u0131z\u0131 kaybettiniz. Etkinlikte sunmay\u0131 d\u00fc\u015f\u00fcnd\u00fc\u011f\u00fcn\u00fcz \u00f6zellikleri (teknik olarak) mobil site \u00fcst\u00fcnden yapabiliyorsan\u0131z her zaman tercih etmenizi \u00f6neriyorum. Y\u00fcklemesi ve kullan\u0131m\u0131 kolay. Cross-platform d\u00fc\u015f\u00fcnmeniz gerekmiyor. (iOS, Android vb.) \u00dcretimi uygulama yap\u0131m\u0131na g\u00f6re \u00e7ok daha h\u0131zl\u0131. \u00d6te yandan mobil uygulama \u00fcretmeye karar verdiniz, o zaman Amerika\u2019y\u0131 yeniden ke\u015ffetmeden \u00f6nce buralara bakman\u0131zda fayda var: https://whova.com https://www.sli.do/home https://www.eventbase.com http://www.eventmobi.com http://www.quickmobile.com vee tabii ki bir Quora cevab\u0131 ekleyece\u011fim:) https://www.quora.com/What-are-the-best-mobile-apps-aimed-at-conferences-and-events Umar\u0131m faydal\u0131 olur! Baybars Originally published at kosanadam.wordpress.com on September 17, 2016. ", "name": "654", "child": "654_1\t654_2654_1\t654_2", "timestamp": "Sep 17, 2016"}