{"parent": "", "timestamp": "Mar 17", "title": "Dlaczego polscy programi\u015bci pracuj\u0105 za\u00a0granic\u0105?", "sentences": [{"ca1a": "Dlaczego polscy programi\u015bci pracuj\u0105 za\u00a0granic\u0105?"}, {"9df3": "Czy Ciebie te\u017c nachodz\u0105 czasem my\u015bli, \u017ceby rzuci\u0107 swoj\u0105 dotychczasow\u0105 prac\u0119 i wyjecha\u0107 za granic\u0119? Mimo, \u017ce na brak ofert na polskim rynku IT narzeka\u0107 raczej nie mo\u017cna, wielu programist\u00f3w zdecydowa\u0142o si\u0119 opu\u015bci\u0107 kraj z powodu bardziej korzystnej oferty, proponowanej przez zachodnie firmy. Dlaczego tak si\u0119 dzieje? Czy programi\u015bci tak\u017ce wyje\u017cd\u017caj\u0105 do pracy za przys\u0142owiowym chlebem? Jaki jest pow\u00f3d tego, \u017ce najbardziej poszukiwani specjali\u015bci z najbardziej dochodowej bran\u017cy decyduj\u0105 si\u0119 opu\u015bci\u0107 nasz kraj?"}, {"6a90": "Zdobywanie warto\u015bciowego do\u015bwiadczenia"}, {"ad10": "Jedn\u0105 z najcz\u0119stszych przyczyn wyjazd\u00f3w polskich programist\u00f3w za granic\u0119 jest zdobycie cennego do\u015bwiadczenia. Hm, a w Polsce si\u0119 da? Oczywi\u015bcie, \u017ce si\u0119 da, ale nie tylko o samo pracowanie tu chodzi. Praca w innym kraju poszerza horyzonty, buduje perspektywy. Czasem te\u017c daje poczucie spe\u0142nienia i sprawia, \u017ce zaczynamy inaczej patrze\u0107 na nasze \u017cycie. Szczeg\u00f3lnie ludzie m\u0142odzi, nie maj\u0105cy jeszcze wi\u0119kszych zobowi\u0105za\u0144, decyduj\u0105 si\u0119 na ten krok, aby nawet po powrocie do kraju mie\u0107 po prostu, zwyczajn\u0105 satysfakcj\u0119, \u017ce zdoby\u0142o si\u0119 tak cenne, mi\u0119dzynarodowe do\u015bwiadczenie."}, {"7e08": "Wy\u017csze wynagrodzenie"}, {"f454": "\u0179r\u00f3d\u0142o: opracowanie Sedlak & Sedlak na podstawie glassdoor.com"}, {"268c": "No dobrze, zacz\u0119\u0142am troch\u0119 idealistycznie, ale czas do powrotu na ziemi\u0119, a tu\u200a\u2014\u200ajak wiadomo\u200a\u2014\u200aliczy si\u0119 kasa. Kolejnym czynnikiem wp\u0142ywaj\u0105cym na decyzj\u0119 o pracy za granic\u0105 jest w\u0142a\u015bnie du\u017ce zr\u00f3\u017cnicowanie w wynagrodzeniu, kt\u00f3re najlepiej obrazuje wykres powy\u017cej."}, {"459a": "Jak wynika z opracowania przygotowanego przez Sedlak & Sedlak, Specjali\u015bci ds. IT w naszym kraju pracuj\u0105 za stawki niemal\u017ce najmniejsze w Europie. Tylko S\u0142owacy zarabiaj\u0105 o 30% mniej, a Grecy i Portugalczycy maj\u0105 bardzo podobne pensje. W\u0142osi otrzymuj\u0105 wynagrodzenia wy\u017csze o oko\u0142o 34%, natomiast Hiszpanie i Irlandczycy o po\u0142ow\u0119. Dwa razy wi\u0119cej od polskich specjalist\u00f3w zarabiaj\u0105 Francuzi, a o 2,5 Holendrzy oraz Niemcy."}, {"865b": "Takie dane nie motywuj\u0105 raczej do zostania w naszym kraju i w sumie, patrz\u0105c na to zestawienie, pozwalaj\u0105 lepiej zrozumie\u0107, co kierowa\u0142o polskimi programistami, kt\u00f3rzy zdecydowali si\u0119 pracowa\u0107 na Zachodzie."}, {"81dd": "Ch\u0119\u0107 zmiany"}, {"4c6c": "Czasem wyje\u017cd\u017camy, bo po prostu nudzi nas \u017cyciowa rutyna i chcemy co\u015b zmieni\u0107. Dzi\u0119ki pracy za granic\u0105, mamy mo\u017cliwo\u015b\u0107 poznania innej kultury pracy, a tak\u017ce zdobycia do\u015bwiadczenia w mi\u0119dzynarodowym \u015brodowisku. Czasem dzi\u0119ki takim wyjazdom, zaczynamy bardziej wyrozumiale spogl\u0105da\u0107 na polskie realia, poniewa\u017c\u200a\u2014\u200ajak wiadomo \u201cwsz\u0119dzie dobrze, gdzie nas ma\u201d, a praca na Zachodzie tak\u017ce ma minusy, kt\u00f3re poznamy dopiero wtedy, kiedy jej do\u015bwiadczymy."}, {"328f": "Ciekawe projekty i wi\u0119ksze perspektywy rozwoju"}, {"9756": "Wiadomo, programi\u015bci to osoby ambitne, dla kt\u00f3rych bardzo wa\u017cne s\u0105 tak\u017ce fajne i rozwojowe projekty. Mimo, \u017ce w Polsce te\u017c raczej takich nie brakuje, Zach\u00f3d wci\u0105\u017c daje wi\u0119cej mo\u017cliwo\u015bci. Du\u017ca r\u00f3\u017cnorodno\u015b\u0107 projekt\u00f3w, innowacyjne metody i narz\u0119dzia pracy, dost\u0119pno\u015b\u0107 najnowszych rozwi\u0105za\u0144 technologicznych, praca u rozpoznawalnych marek\u2014 to wszystko przyci\u0105ga polskich specjalist\u00f3w, aby spr\u00f3bowa\u0107 swoich si\u0142 za granic\u0105. Wielu programist\u00f3w podkre\u015bla, \u017ce to w\u0142asnie atrakcyjno\u015b\u0107 realizowanego projektu, umo\u017cliwiaj\u0105ca zdobycie do\u015bwiadczenia i rozwini\u0119cia swoich umiej\u0119tno\u015bci, mia\u0142a decyduj\u0105cy wp\u0142yw na to, \u017ce postanowili wyjecha\u0107 z kraju."}, {"67b5": "Badania"}, {"5c1b": "\u0179r\u00f3d\u0142o: antal.pl"}, {"c9e4": "A co na to sami zainteresowani?"}, {"c86a": "Aby lepiej zrozumie\u0107 powody wyjazd\u00f3w polskich programist\u00f3w za granic\u0119, poprosi\u0142am o wypowied\u017a \u0141ukasza, kt\u00f3ry przez 3 lata pracowa\u0142 w Austrii na stanowisku JavaScript Developera."}, {"f4fb": "G\u0142\u00f3wn\u0105 przyczyn\u0105 mojego wyjazdu do Austrii by\u0142o po prostu zdobycie fajnego do\u015bwiadczenia, nie tylko zawodowego, ale r\u00f3wnie\u017c \u017cyciowego. Dosta\u0142em wiadomo\u015b\u0107 od kolegi, \u017ce firma, w kt\u00f3rej pracuje szuka pracownik\u00f3w i to w sumie za jego namow\u0105, zdecydowa\u0142em si\u0119 na wyjazd z kraju. Nie \u017ca\u0142uje tej decyzji, rzeczywi\u015bcie zdoby\u0142em super do\u015bwiadczenie, a przede wszystkim pozna\u0142em wielu \u015bwietnych ludzi, z kt\u00f3rymi utrzymuj\u0119 kontakt, nawet po powrocie do kraju. W Austrii jest zupe\u0142nie inna kultura pracy, inny poziom i stosunek do \u017cycia. Nawet nie wiem\u200a\u2014\u200alepszy czy gorszy, po prostu inny, troch\u0119 bardziej oficjalny i powa\u017cny. By\u0142o fajnie, ciesz\u0119 si\u0119, \u017ce tam pracowa\u0142em, ale jeszcze bardziej ciesz\u0119 si\u0119, \u017ce wr\u00f3ci\u0142em. Polecam wszystkim\u200a\u2014\u200azar\u00f3wno wyjazdy, jak i powroty!"}, {"4de6": "Mimo, \u017ce Zach\u00f3d, spogl\u0105daj\u0105c chocia\u017cby na oferowane zarobki, rzeczywi\u015bcie kusi polskich programist\u00f3w, zadecydowana wi\u0119kszo\u015b\u0107 nie zak\u0142ada wyjazdu za granic\u0119 na sta\u0142e. Coraz bardziej zauwa\u017calny jest wr\u0119cz odwrotny trend\u200a\u2014\u200aw Polsce powstaje coraz wi\u0119cej filii mi\u0119dzynarodowych firm informatycznych i z roku na rok przybywa do nas coraz wi\u0119cej obcokrajowc\u00f3w. Polscy specjali\u015bci IT pracuj\u0105cy za granic\u0105, cz\u0119sto decyduj\u0105 si\u0119 na powr\u00f3t do kraju, czego przyk\u0142adem jest chocia\u017cby historia za\u0142o\u017cycieli No Fluff Jobs. Bo jak m\u00f3wi stare, polskie przys\u0142owie \u201cwsz\u0119dzie dobrze, ale w domu najlepiej\u201d!"}, {"c7fb": "A czy Wy pr\u00f3bowali\u015bcie swoich si\u0142 za granic\u0105? A mo\u017ce kto\u015b z Was nadal pracuje poza krajem? Je\u015bli tak\u200a\u2014\u200akoniecznie podzielcie si\u0119 z nami swoimi do\u015bwiadczeniami!"}], "author": "Katarzyna Rojewska", "child": "1379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_61379_1\t1379_2\t1379_3\t1379_4\t1379_5\t1379_6", "name": "1379", "content": "Dlaczego polscy programi\u015bci pracuj\u0105 za\u00a0granic\u0105? Czy Ciebie te\u017c nachodz\u0105 czasem my\u015bli, \u017ceby rzuci\u0107 swoj\u0105 dotychczasow\u0105 prac\u0119 i wyjecha\u0107 za granic\u0119? Mimo, \u017ce na brak ofert na polskim rynku IT narzeka\u0107 raczej nie mo\u017cna, wielu programist\u00f3w zdecydowa\u0142o si\u0119 opu\u015bci\u0107 kraj z powodu bardziej korzystnej oferty, proponowanej przez zachodnie firmy. Dlaczego tak si\u0119 dzieje? Czy programi\u015bci tak\u017ce wyje\u017cd\u017caj\u0105 do pracy za przys\u0142owiowym chlebem? Jaki jest pow\u00f3d tego, \u017ce najbardziej poszukiwani specjali\u015bci z najbardziej dochodowej bran\u017cy decyduj\u0105 si\u0119 opu\u015bci\u0107 nasz kraj? Zdobywanie warto\u015bciowego do\u015bwiadczenia Jedn\u0105 z najcz\u0119stszych przyczyn wyjazd\u00f3w polskich programist\u00f3w za granic\u0119 jest zdobycie cennego do\u015bwiadczenia. Hm, a w Polsce si\u0119 da? Oczywi\u015bcie, \u017ce si\u0119 da, ale nie tylko o samo pracowanie tu chodzi. Praca w innym kraju poszerza horyzonty, buduje perspektywy. Czasem te\u017c daje poczucie spe\u0142nienia i sprawia, \u017ce zaczynamy inaczej patrze\u0107 na nasze \u017cycie. Szczeg\u00f3lnie ludzie m\u0142odzi, nie maj\u0105cy jeszcze wi\u0119kszych zobowi\u0105za\u0144, decyduj\u0105 si\u0119 na ten krok, aby nawet po powrocie do kraju mie\u0107 po prostu, zwyczajn\u0105 satysfakcj\u0119, \u017ce zdoby\u0142o si\u0119 tak cenne, mi\u0119dzynarodowe do\u015bwiadczenie. Wy\u017csze wynagrodzenie \u0179r\u00f3d\u0142o: opracowanie Sedlak & Sedlak na podstawie glassdoor.com No dobrze, zacz\u0119\u0142am troch\u0119 idealistycznie, ale czas do powrotu na ziemi\u0119, a tu\u200a\u2014\u200ajak wiadomo\u200a\u2014\u200aliczy si\u0119 kasa. Kolejnym czynnikiem wp\u0142ywaj\u0105cym na decyzj\u0119 o pracy za granic\u0105 jest w\u0142a\u015bnie du\u017ce zr\u00f3\u017cnicowanie w wynagrodzeniu, kt\u00f3re najlepiej obrazuje wykres powy\u017cej. Jak wynika z opracowania przygotowanego przez Sedlak & Sedlak, Specjali\u015bci ds. IT w naszym kraju pracuj\u0105 za stawki niemal\u017ce najmniejsze w Europie. Tylko S\u0142owacy zarabiaj\u0105 o 30% mniej, a Grecy i Portugalczycy maj\u0105 bardzo podobne pensje. W\u0142osi otrzymuj\u0105 wynagrodzenia wy\u017csze o oko\u0142o 34%, natomiast Hiszpanie i Irlandczycy o po\u0142ow\u0119. Dwa razy wi\u0119cej od polskich specjalist\u00f3w zarabiaj\u0105 Francuzi, a o 2,5 Holendrzy oraz Niemcy. Takie dane nie motywuj\u0105 raczej do zostania w naszym kraju i w sumie, patrz\u0105c na to zestawienie, pozwalaj\u0105 lepiej zrozumie\u0107, co kierowa\u0142o polskimi programistami, kt\u00f3rzy zdecydowali si\u0119 pracowa\u0107 na Zachodzie. Ch\u0119\u0107 zmiany Czasem wyje\u017cd\u017camy, bo po prostu nudzi nas \u017cyciowa rutyna i chcemy co\u015b zmieni\u0107. Dzi\u0119ki pracy za granic\u0105, mamy mo\u017cliwo\u015b\u0107 poznania innej kultury pracy, a tak\u017ce zdobycia do\u015bwiadczenia w mi\u0119dzynarodowym \u015brodowisku. Czasem dzi\u0119ki takim wyjazdom, zaczynamy bardziej wyrozumiale spogl\u0105da\u0107 na polskie realia, poniewa\u017c\u200a\u2014\u200ajak wiadomo \u201cwsz\u0119dzie dobrze, gdzie nas ma\u201d, a praca na Zachodzie tak\u017ce ma minusy, kt\u00f3re poznamy dopiero wtedy, kiedy jej do\u015bwiadczymy. Ciekawe projekty i wi\u0119ksze perspektywy rozwoju Wiadomo, programi\u015bci to osoby ambitne, dla kt\u00f3rych bardzo wa\u017cne s\u0105 tak\u017ce fajne i rozwojowe projekty. Mimo, \u017ce w Polsce te\u017c raczej takich nie brakuje, Zach\u00f3d wci\u0105\u017c daje wi\u0119cej mo\u017cliwo\u015bci. Du\u017ca r\u00f3\u017cnorodno\u015b\u0107 projekt\u00f3w, innowacyjne metody i narz\u0119dzia pracy, dost\u0119pno\u015b\u0107 najnowszych rozwi\u0105za\u0144 technologicznych, praca u rozpoznawalnych marek\u2014 to wszystko przyci\u0105ga polskich specjalist\u00f3w, aby spr\u00f3bowa\u0107 swoich si\u0142 za granic\u0105. Wielu programist\u00f3w podkre\u015bla, \u017ce to w\u0142asnie atrakcyjno\u015b\u0107 realizowanego projektu, umo\u017cliwiaj\u0105ca zdobycie do\u015bwiadczenia i rozwini\u0119cia swoich umiej\u0119tno\u015bci, mia\u0142a decyduj\u0105cy wp\u0142yw na to, \u017ce postanowili wyjecha\u0107 z kraju. Badania \u0179r\u00f3d\u0142o: antal.pl A co na to sami zainteresowani? Aby lepiej zrozumie\u0107 powody wyjazd\u00f3w polskich programist\u00f3w za granic\u0119, poprosi\u0142am o wypowied\u017a \u0141ukasza, kt\u00f3ry przez 3 lata pracowa\u0142 w Austrii na stanowisku JavaScript Developera. G\u0142\u00f3wn\u0105 przyczyn\u0105 mojego wyjazdu do Austrii by\u0142o po prostu zdobycie fajnego do\u015bwiadczenia, nie tylko zawodowego, ale r\u00f3wnie\u017c \u017cyciowego. Dosta\u0142em wiadomo\u015b\u0107 od kolegi, \u017ce firma, w kt\u00f3rej pracuje szuka pracownik\u00f3w i to w sumie za jego namow\u0105, zdecydowa\u0142em si\u0119 na wyjazd z kraju. Nie \u017ca\u0142uje tej decyzji, rzeczywi\u015bcie zdoby\u0142em super do\u015bwiadczenie, a przede wszystkim pozna\u0142em wielu \u015bwietnych ludzi, z kt\u00f3rymi utrzymuj\u0119 kontakt, nawet po powrocie do kraju. W Austrii jest zupe\u0142nie inna kultura pracy, inny poziom i stosunek do \u017cycia. Nawet nie wiem\u200a\u2014\u200alepszy czy gorszy, po prostu inny, troch\u0119 bardziej oficjalny i powa\u017cny. By\u0142o fajnie, ciesz\u0119 si\u0119, \u017ce tam pracowa\u0142em, ale jeszcze bardziej ciesz\u0119 si\u0119, \u017ce wr\u00f3ci\u0142em. Polecam wszystkim\u200a\u2014\u200azar\u00f3wno wyjazdy, jak i powroty! Mimo, \u017ce Zach\u00f3d, spogl\u0105daj\u0105c chocia\u017cby na oferowane zarobki, rzeczywi\u015bcie kusi polskich programist\u00f3w, zadecydowana wi\u0119kszo\u015b\u0107 nie zak\u0142ada wyjazdu za granic\u0119 na sta\u0142e. Coraz bardziej zauwa\u017calny jest wr\u0119cz odwrotny trend\u200a\u2014\u200aw Polsce powstaje coraz wi\u0119cej filii mi\u0119dzynarodowych firm informatycznych i z roku na rok przybywa do nas coraz wi\u0119cej obcokrajowc\u00f3w. Polscy specjali\u015bci IT pracuj\u0105cy za granic\u0105, cz\u0119sto decyduj\u0105 si\u0119 na powr\u00f3t do kraju, czego przyk\u0142adem jest chocia\u017cby historia za\u0142o\u017cycieli No Fluff Jobs. Bo jak m\u00f3wi stare, polskie przys\u0142owie \u201cwsz\u0119dzie dobrze, ale w domu najlepiej\u201d! A czy Wy pr\u00f3bowali\u015bcie swoich si\u0142 za granic\u0105? A mo\u017ce kto\u015b z Was nadal pracuje poza krajem? Je\u015bli tak\u200a\u2014\u200akoniecznie podzielcie si\u0119 z nami swoimi do\u015bwiadczeniami! "}